Milí příznivci efektivní práce s daty,

mám radost, že jste se přihlásili a těším se na společný workshop už příští čtvrtek. 

Abychom měli hladký rozjezd workshopu a mohli co nejvíc času strávit učením se nových věcí, poprosil bych Vás, abyste se před workshopem pokusili zvládnout tyto dvě věci:

1) Vyplnit velmi krátký průzkum (4 jednoduché otázky), abych měl představu, co už máte za sebou a jak běžně s daty pracujete. Dotazník najdete na https://petrbouchal.typeform.com/to/qDMWFSZf.

2) Vytvořit si účet na službě RStudio Cloud. Na workshopu budeme používat cloudovou verzi R a RStudia, abychom se vyhli problémům s instalací R na Vaše počítače. Účet vás nic nebude stát a nebude vás ani nijak spamovat. Můžete si ho založit na adrese https://rstudio.cloud/plans/free na svůj email nebo např. ověřením přes Google účet. Založení účtu pak potvrďte v emailu, kterým Vám ze služby přijde. Pak se zkuste pro jistotu do účtu přihlásit. Nic jiného dělat nemusíte; je jen potřeba, abyste se v den workshopu dokázali do služby přihlásit (tj. znali heslo). Na konci workshopu dostanete instrukce, jak si R nainstalovat na svůj počítač, ale na workshopu samotném budeme pracovat v tomto cloudovém prostředí.

Pokud na svém počítači máte funkční instalaci R a RStudia, můžete ji samozřejmě při workshopu použít, ale účet na RStudio Cloud si pro jistotu udělejte, abyste tam mohli přeskočit, kdyby se něco pokazilo.

Ještě pár drobných technických rad:

- na svém počítači byste měli mít jeden z podporovaných prohlížečů: https://support.rstudio.com/hc/en-us/articles/227449447-Supported-browsers-for-RStudio-Connect.
- pokud máte možnost použít druhý / větší monitor, vřele doporučuji
- pro jistotu před workshopem restartujte počítač

S jakýmikoli otázkami nebo nejasnostmi se na mě neváhejte obrátit na pbouchal@gmail.com nebo 604586624.

Informace o tom, jak se připojit, Vám dodají kolegové z organizačního týmu konference.

Pokud máte zájem se před workshopem podívat do materiálů (není to ale nutné), další informace o workshopu se budou průběžně objevovat na adrese https://petrbouchal.xyz/eval2020.

Těším se na online setkání.

S pozdravem a přáním hezkého svátku
Petr Bouchal

